សេចក្តីផ្តើមអំពី Machine Learning
==========================

Machine Learning គឺសំដៅដល់បច្ចេកវិទ្យាដែលមានគោលដៅផ្តល់ឱ្យម៉ាស៊ីន(កុំព្យូទ័រ)នូវសមត្ថភាពដោះស្រាយបញ្ហាបានដោយខ្លួនឯង ពោលគឺមនុស្សមិនផ្តល់នូវបែបបទជាក់លាក់អំពីរបៀបដោះស្រាយណាមួយឡើយ។ ការរៀនពីរបៀបដោះស្រាយបញ្ហាក្នុងMachine Learningគឺធ្វើឡើងតាមរយៈការវិភាគលើទិន្នន័យជាគម្រូដែលផ្តល់ឱ្យដោយមនុស្ស។
បើធ្វើចំណាត់ថ្នាក់ក្រុមដោយផ្អែកលើប្រភេទគម្រូដែលផ្តល់ឱ្យម៉ាស៊ីនដើម្បីសង្កេត នោះគេអាចបែងចែកជា Supervised learning និង Unsupervised learning។ ចំពោះ Supervised learning ទិន្នន័យដែលផ្តល់ឱ្យម៉ាស៊ីនមានធាតុចូល(input)និងចម្លើយនៃបញ្ហាភ្ជាប់ជាមួយ។ ករណីនេះប្រៀបដូចជាករណីគ្រូផ្តល់លំហាត់និងដំណោះស្រាយជាមួយគ្នាឱ្យសិស្សរៀន។ផ្ទុយទៅវិញ Unsupervised learning ទិន្នន័យដែលផ្តល់ឱ្យម៉ាស៊ីនមានតែធាតុចូល(input)។ ករណីនេះអាចប្រៀបដូចជាករណីគ្រូផ្តល់តែលំហាត់ឱ្យសិស្សរៀនដោះស្រាយ សង្កេតដោយខ្លួនឯង។ 

# Supervised Learning
ចំពោះSupervised Learning, គម្រូនៃធាតុចូល $x$ និង ចម្លើយនៃបញ្ហា $y$ ជាច្រើន $\left\{(x_i,y_i )\right\}_{i=1}^n $
ត្រូវបានផ្តល់ឱ្យ។អ្វីដែលMachine Learningធ្វើគឺចង់កំណត់នូវទំនាក់ទំនងរវាង $x$ និង $y$ ។ ដោយផ្អែកលើប្រភេទនៃតម្លៃyនោះគេអាចបែងចែកជា 

* **ចំណោទតម្រែតម្រង់ Regression problem**

> ក្នុងករណីនេះ $y$ ជាអថេរជាប់  ចំនួនពិត

> Ex: ប៉ាន់ស្មានតម្លៃអចលនទ្រព្យ $y=120000, 498302.25…$

* **ចំណោទចំណាត់ថ្នាក់ទិន្នន័យDiscrimination problem/ Classification**

> ក្នុងករណីនេះ $y$ ជាអថេរដាច់

> Ex: ចំណាត់ថ្នាក់ប្រភេទសារ spam($y=1$) , not spam($y=0$)  (input x:mail text) 

> Ex: កំណត់លេខសរសេរដៃ $y=0,1,2,…,9$. (input $x$: រូបភាព) 

# Unsuperivsed Learning
ចំពោះUnupervised Learning, គម្រូនៃធាតុចូល $x$ ជាច្រើន$\left\{x_i\right\}_{i=1}^n$ ត្រូវបានផ្តល់ឱ្យដោយគ្មានគូចម្លើយនៃបញ្ហា $y$ ។
អ្វីដែលMachine Learningធ្វើគឺចង់ទាញរកនូវលក្ខណៈឬទម្រង់ពិសេសពីទិន្នន័យ $x$ ។ បើនិយាយពីMachine learningបែបស្ថិតិវិទ្យា បញ្ហាប្រភេទនេះមានដូចជា 
* Dimensionality reduction 
> ការបង្ហាញទិន្នន័យដែលមានវិមាត្រខ្ពស់មកជាវិមាត្រទាបដោយរក្សាលក្ខណៈពិសេសនៃទិន្នន័យ
* Feature selection 
> ការកំណត់នូវធាតុសំខាន់ដែលមានឥទ្ធិពលលើការប៉ាន់ស្មានអ្វីមួយ
* Clustering 
> ការធ្វើចំណាត់ក្រុមដោយស្វ័យប្រវត្តិដោយផ្អែកលើលក្ខណៈនៃទិន្នន័យដែលមាន
